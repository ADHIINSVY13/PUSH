{
  "title": "Rhymebox",
  "artist": "IU",
  "lyrics": "[Testo di \"Rhymebox\"]\n[Strofa 1]\nE la penna rossa sfilo dal taschino\nMi darò una mossa, scriverò una lista\nNe ho già fatte altre, buttate nel cestino\nCosa porterò? Non parto certo da turista\nButto nella borsa tutto ciò che scrivo\nBasterà un vestito invernale o estivo\nHocus Pocus in cui c'è lo Spazzacamino\nUno spazzolino e il mio bel destino\nUscirò di corsa\nLa macchina già in sosta, toccando la portiera avrò la scossa\nEntro furtivo, qualche scemo che non stimo, mentre svuoto il posacenere pieno dal finestrino\nDatemi un motivo per restare perché qui non c'è mattino\nPerò andarmene sarà come un martirio\nNon so più che cosa fare, è troppo questo delirio\nTarek, non dare all'occhio, non fargli da collirio\nGuardo un attimo in alto, accendo e parto\nVoi non cercate di togliermi via\nTanto la colpa la tengo che è mia\nQuando la musica è un atto carnale\nNon si può amare in un mondo infernale\nIo non ho detto mai mezza bugia\nNon ho capito cos'è l'entropia\nQuesta è la storia infinita\nNessuna mente è malata\nMa io non ho più nostalgia\nÈ banale ogni data, è banale la vita\nL'allegria è un'allergia, c'è un canale d'entrata e un canale d'uscita\nC'è qualcuno che mi sta succhiando tutta l'energia\nVoi bruciatemi o faccio eresia\nÈ la magia della mia frenesia che ci sia strategia\nL'orologio che ho al polso è una bomba ad orologeria\nTra la mia e la tua alchimia, via\n\n[Strofa 2]\nEra misero, era ingenuo, ma non smisero il genio-cidio\nNella testa fruga (Che fruga?), nella testa fruga (Chi fruga?)\nQuesto mondo è in pugno a un genio, primogenito e genio-cidio\nNon rimane che una piccola buca, per la grande fuga (Eh)\nEra misero più che un genio, ma non smisero il genio-cidio\nNon l'uccisero subito, dubito, prima gli incisero addosso il fastidio\nPuoi decidere tutto se i buoni sono sempre perdonati\nNon uccidere tutti o muori, siamo tutti collegati\nVuoi uccidere? Forse sto fuori, troppi dubbi sono nati\nTu non ridere, vuoi rose e fiori? Io mi sveglio tra i conati\nPer reprimere le mie emozioni, più drogato dei drogati\nIo sarò maleducato voi educati, ad essere surrogati già succhiati\nEra misero, era ingenuo, ma non smisero il genio-cidio\nFuori dal paradiso lo derisero, gli misero in vena una siringa di litio\nImpulsivo io mi concentro, sembro un campo di concentramento\nAnche se mi isolo sento voci all'unisono che mi dicono che è il momento\n(Be water my friend)\n[Strofa 3]\nHai preso troppa confidenza con il male\nTanto che state in convivenza, ormai è normale\nÈ generale la tendenza da bipolare\nE tu pretendi di parlare col titolare\nHai preso troppa confidenza con il male\nTanto che state in convivenza, ormai è normale\nÈ generale la tendenza da bipolare\nE tu pretendi di parlare col titolare\nSembra un atto eroico, invece è musica maniaca\nGrazie a qualche introito di una presenza demoniaca\nSiamo nati da un Commodore, attaccati ad un monitor\nSembra sano ma è paranoico, sembra erba ma è ammoniaca\nQuanti ascoltano l'underground, diffidenti dal commerciale\nQuanti fan del sound, eravate razzisti ed indifferenti\nVaffanculo all'underground, vaffanculo al commerciale\nUnderground, commerciale, commerciale under venti\nVentilato al punto che è fresco, i fogli cadono al primo spunto\nVendi un atomo e avranno il resto molto presto\nEsco sempre spettinato dentro l'affresco\nNon lo vedi che qui ogni insulto è occulto\nOgni sorriso disonesto, appunto\nC'è chi ha fatto canestro, solo grazie al contesto\nHo difetti da incesto, cerco solo un pretesto? Certo\nCerco di buttare il destino dentro al giusto cesto\nGiusto questo quindi io mi cestino di gusto, poi mi riciclo presto\nHai preso troppa confidenza con il male\nTanto che state in convivenza, ormai è normale\nÈ generale la tendenza da bipolare\nE tu pretendi di parlare col titolare\nHai preso troppa confidenza con il male\nTanto che state in convivenza, ormai è normale\nÈ generale la tendenza da bipolare\nE tu pretendi di parlare col titolare\nRancore"
}