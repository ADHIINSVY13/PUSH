{
  "title": "L’Architetto",
  "artist": "IU",
  "lyrics": "“L'Architetto” è strutturata come una sorta di messaggio di avvertimento all'umanità mandato dal futuro.\n[Testo di \"L'Architetto\"]\n[Intro]\nNon ho più nostalgia, è banale ogni data\nÈ banale la vita, l'allegria un'allergia\nC'è un canale d'entrata e un canale d'uscita\nC'è qualcuno che mi sta succhiando tutta l'energia\n[Strofa 1]\nQuesto è un piccolo cancello che apre un grande cancello\nÈ il fratello piccolo che spia il suo più grande fratello\nQuando tutto il mondo si riunì in un forum imperiale\nOffrì un agnello sacrificale a un pannello solare\nQuando il piccolo cervello aprì il grande cervello\nServiva un collo che spostasse la testa per il controllo\nFalsi profeti apparsi tra i feti un po' più propensi\nPresi per veri in quanto compresi dai cinque sensi\n[Ritornello]\nEppure pare sia molto più cordiale\nL'aspetto più formale di questo Nuovo Ordine Mondiale\nL'umanità è sotto lo stesso tetto\nE all'unanimità direi che è molto bravo l'Architetto\nSai, appare più normale\nL'aspetto più formale di questo Nuovo Ordine Mondiale\nL'umanità è sotto lo stesso tetto\nE all'unanimità direi che è bravo l'Architetto\n\n[Strofa 2]\nLa Terza Guerra Mondiale nacque in silenzio\nLevarono l'oppio ai popoli e nelle acque misero il doppio d'assenzio\nFu la scienza che morì chiudendo un salto mortale\nQuando ogni porta aprì un portone, ogni portone aprì un portale\nLa prima tagliò il cordone ombelicale\nLa seconda fu un forcone di alleanza morale nel bellicario\nUn piccolo passo lunare, un grande passo per l'uno\nLa guerra fredda non finisce, ma il freddo butta giù il muro\n[Ritornello]\nEppure pare sia molto più cordiale\nL'aspetto più formale di questo Nuovo Ordine Mondiale\nL'umanità è sotto lo stesso tetto\nE all'unanimità direi che è molto bravo l'Architetto\nSai, appare più normale\nL'aspetto più formale di questo Nuovo Ordine Mondiale\nL'umanità è sotto lo stesso tetto\nE all'unanimità direi che è molto bravo l'Architetto\n[Strofa 3]\nMia madre che stendeva i vestiti con le mollette\nInvece io con le mollette ora ci appendo le bollette\nL'ossigeno ha il suo prezzo e cala senza stop\nE normalmente avviene quando cambi il cielo come cambi un desktop\nNon c'è un locale, un cinema normale\nMa c'è solo un giornalaio in streaming, ma con un giornale\nMa per comprarti il pane il pagamento è virtuale\nCome per tutto tranne per la vecchia droga e il sale che li paghi in pane\n\n[Strofa 4]\nQuesto è un messaggio dal futuro, senza codici\nDa uomini che Dio programma come cervellotici\nIl cielo te l'ha detto: nei progetti edilizi\nTu sei Architetto sia che costruisci sia che utilizzi\nLa gabbia della cavia, il cartello\n\"Lasciate ogni speranza, o voi ch'entrate nell'ignavia\"\nPer il vascello sullo Stige, \nun popolo in fila per caso\nUcciso da una sfinge di cui tutti ricordano solo il naso\nPoi stringono la morsa, un chip fatto apposta\nLa porta di ogni casa non si chiude ma si accosta\nLa webcam dentro casa non si stacca, non si sposta\nLa musica che spacca è cyberdroga dentro Mozart\nE casa mia è un disastro, la lavatrice ha un guasto\nIl tasto del telecomando è uscito dall'incastro\nIl frigo che è un impiastro più del cesso ormai rossastro\nDa quando siamo un astro che casa mia è un disastro\nMa...\n[Ritornello]\nPare sia molto più cordiale\nL'aspetto più formale di questo Nuovo Ordine Mondiale\nL'umanità è sotto lo stesso tetto\nE all'unanimità direi che è molto bravo l'Architetto\nSai, appare più normale\nL'aspetto più formale di questo Nuovo Ordine Mondiale\nL'umanità è sotto lo stesso tetto\nE all'unanimità direi che è bravo l'Architetto\n\n[Interludio]\nIl futuro, di nuovo ignoto, scorre verso di noi, e io lo affronto per la prima volta con un senso di speranza\n[Outro]\nNon ho più nostalgia, è banale ogni data\nÈ banale la vita, l'allegria un'allergia\nC'è un canale d’entrata e un canale d'uscita\nC'è qualcuno che mi sta succhiando tutta l'energia"
}