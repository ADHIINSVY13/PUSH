{
  "title": "Intro",
  "artist": "IU",
  "lyrics": "[Intro]\n\"Rancore\": (sostantivo maschile) sentimento di odio nascosto, sdegno, risentimento. Covare, serbare rancore contro, verso qualcuno. Latino tardo: rancore, rancidezza, da \"rancere\", \"essere rancido\"\n(essere rancido, essere rancido)\n[Verse 1]\nRancore resto solo perché il resto è solo cenere\nDa quando questo mondo un giorno ha assassinato Venere\nDa quando quelle tenebre nere come il Tevere\nHan coperto ogni speranza, ogni cosa in cui credere\nLa gioia è in vetro come è in vetro la mia iride\nLe cose che erano sfocate adesso son più nitide\nIo sfondo, i vetri che mi appannano 'sto mondo\nDopo giungere al tramonto e non è detto che sia il limite\nHo un nodo scorsoio che mi stringe alla gola\nOgni organo respiratorio per me non funziona\nE non respiro, sono sotto tiro, io non muoio\nMetto nota anche se stona nella sinfonia che voglio\nSe prima eri un gigante, adesso sei minuscolo\nPer me è tutto l'opposto alla luce del crepuscolo\nSiete gregge al pascolo, cloni di scienziati\nVi credete liberi ma siete tutti imprigionati\nE poi tappati sottovuoto in bottiglia\nPrigionieri dove l'exit è lontano più di mille miglia\nLa mia non è roba vecchia, roba già ascoltata\nÈ fresca come al mattino gocce di rugiada\nE chi ci piglia 'sto CD ormai può dirlo\nVivo per l'hip-hop quindi in mezzo a tutti strillo\nPure se sto al verde come il miglio non importa\nSono una stella in cielo infatti in mezzo a tutti brillo\nRancore di ciò che crea, droga senza effetto\nIl soldato più selvaggio che fa un viaggio e non ha un tetto\nSono un cielo: a volte scuro, a volte chiaro, poi dipende\nDa come me la sento, da come poi mi prende\nCambio aspetto, aspetto e spero che Rancore vince\nSono un essere preistorico che non si estingue\nParlo fino a che sto mondo non taglia le lingue\nLirike Taglienti Crew\n, Rancore MC, 2005"
}