{
  "title": "S.U.N.S.H.I.N.E.",
  "artist": "IU",
  "lyrics": "[Testo di \"S.U.N.S.H.I.N.E.\"]\n[Intro]\nIl ritmo di lavoro nelle officine è diventato così intenso che esaurisce un uomo nel corso di non molti anni. Ma è accaduto come per le api dell'amaro verso col quale Virgilio accusava i profittatori dell'opera sua, ricordate: voi fate il miele, o api, ma sono altri che lo godono\n[Strofa 1]\nIniziare non vuol dire che dovrai finire\nNon mi dire che tu sai predire l'avvenire\nL'universo è già nero: non si può annerire\nStupidi, quando ci iniziamo ad avvilire\nEppure quanta merda devi odorare, un mare\nQuante piccole bugie devi aderire al fine\nDi adorare nuovi soli appassiti di luce\nManichini per chi cuce vestiti da ballerine\nFate ridere, belle rime\nMa quand'è che inizi a scrivere?\nAnche quando incidi è difficile decidere di uccidere\nCon le parole anche se fai omicidi\nDifficile che un suono come questo possa vivere\nSe non lo vedi come una cosa sola e lo dividi\nRidi, forza, ridi\nMa c'è chi quando guarda il cielo vede pioggia di meteoriti\nCerca nella tua testa quella follia\nSenza ipocrisia nel richiamo della foresta\nDensa questa tendenza, questa mania\nDi supremazia, qui nessuno ne vive senza\nMorti, siamo rinati nel tempo di una sigaretta\nSiamo tornati, c'era la messa\nEssere belli come il sole non serve\nSe non brilli più di luce riflessa, perché\n\n[Ritornello]\nDopo essere stati in luoghi ormai devastati\nDove non senti i piedi, dove non batte neanche il sole\nDove devi generare un sole\nChe se no non vedi\nEssere nati, essere programmati, essere schiavi\nRasserenati dall'amare il sole\nTu non devi venerare il sole\nMa la luce che vedi\nLuce, tu curi i mali di chi lo vuole\nConduci nei tuoi viali finché si muore\nTi arrampichi all'orizzonte, fai scavalcare il sole\nOltre questi pianeti\nTanto per quanta forza è nella tua voce\nÈ lenta, la luce ha fretta ed è più veloce\nChiedi alla luce di spingere il sole\nOltre a queste pareti\n[Strofa 2]\nBasta un interruttore che vedi un sole, ma\nChiuso dentro le stanze della città\nTanto per quanta fretta hanno le persone qua\nBasterà pure un sole fatto a metà\nTroppa la depressione, attento prima che ti butti\nMeglio che smetti, per carità\nForse ultimamente è drogato anche l'amore\nDavanti a tutti si fa\nCase, chiusi in case\nEppure aumenta l'insicurezza e si ruba l'identità\nSai, ogni fase gira seguendo un'onda che tornerà\nPerché il mondo è rotondità\nDai, come vivi senza colpevolezza\nSe hai consapevolezza della realtà?\nMyke, dammi una base che io ci scrivo un'altezza\nLi colpiremo in profondità\nScappo nel bene, nuoto tra le balene, tappo il naso\nIn verità che nota ha la libertà?\nTanto viene come viene questa vita, si sa\nPoi con l'età supererà la superficialità\nMeglio non vivere una super felicità\nSe ti controllano come un computer con facilità\nI nostri veri padri chi ce li ridà?\nMeglio nulla che ereditare aridità\nUrla, non è musica per due scolare\nNella fase del problema cardiovascolare\nQuesta musica ci fa sgolare\nLa metrica è la verità, è la tua numerica rapidità\nSe le idee non necessitano avidità\nEd un sole non è certo avido di luminosità\nSembriamo frutto di attentati dall'aldilà\nQuasi tutti modificati nel DNA\n\n[Ritornello]\nDopo essere stati in luoghi ormai devastati\nDove non senti i piedi, dove non batte neanche il sole\nDove devi generare un sole\nChe se no non vedi\nEssere nati, essere programmati, essere schiavi\nRasserenati dall'amare il sole\nTu non devi venerare il sole\nMa la luce che vedi\nLuce, tu curi i mali di chi lo vuole\nConduci nei tuoi viali finché si muore\nTi arrampichi all'orizzonte, fai scavalcare il sole\nOltre questi pianeti\nTanto per quanta forza è nella tua voce\nÈ lenta, la luce ha fretta ed è più veloce\nChiedi alla luce di spingere il sole\nOltre a queste pareti\n[Strofa 3]\nIniziare non vuol dire che dovrai finire\nNon mi dire che tu sai predire l'avvenire\nSolo sangue scende, il cielo nero vinile\nMentre una biro collegata sputa la bile\nE sognare non vuol dire che stai lì a dormire\nEssere per strada non è stare in un cortile\nIn fondo noi siamo bravi a farci capire\nTu continua a guardare l'artista e non quanto è abile\nA usare puntine, pu-pu-puntare alle rime\nChe è come uccidere però non essere mai condannabile\nFino alla fine, per questo fino alla fine\nLa musica sarà il gonfiabile, noi il gas infiammabile\nFuoco oltre le linee, cosa divide un confine?\nCosa deprime le nostre vite?\nUn gioco, con due dischi potrà sembrarti poco\nMa ti porterà in un altro luogo\nDite quello che dite\nViviamo come in una giungla di deficienti sempre più folta\nDa quando la lista dei tuoi sogni è diventata più lunga\nQui la lista della spesa è più corta\nRide, la gente ride, non ascolta\nCercano una penombra che nasconda\nSi alzano i gradi, la testa è sgombra\nMa è pronta per una protesta perché\n\n[Ritornello]\nDopo essere stati in luoghi ormai devastati\nDove non senti i piedi, dove non batte neanche il sole\nDove devi generare un sole\nChe se no non vedi\nEssere nati, essere programmati, essere schiavi\nRasserenati dall'amare il sole\nTu non devi venerare il sole\nMa la luce che vedi\nLuce, tu curi i mali di chi lo vuole\nConduci nei tuoi viali finché si muore\nTi arrampichi all'orizzonte, fai scavalcare il sole\nOltre questi pianeti\nTanto per quanta forza è nella tua voce\nÈ lenta, la luce ha fretta ed è più veloce\nChiedi alla luce di spingere il sole\nOltre a queste pareti\n[Bridge]\nGhiaccio sui tetti di questo villaggio\nAdagio si scioglie, non ne resterà uno stralcio\nSquarcio tra nuvole e poi sbuca un raggio\nAssumo coraggio per stare quaggiù\nGhiaccio sui tetti di questo villaggio\nAdagio si scioglie, non ne resterà uno stralcio\nSquarcio tra nuvole e poi sbuca un raggio\nAssumo coraggio per stare quaggiù\nGiù, giù, per stare quaggiù\nTanto per quanta forza è nella tua voce (Per stare quaggiù)\nConta, la luce ha fretta ed è più veloce (Per stare quaggiù)\nLuce che curi i mali di chi lo vuole (Per stare quaggiù)\nPorti nei tuoi viali finché si muore (Per stare quaggiù)\nTanto per quanta forza è nella tua voce (Per stare quaggiù)\nConta, la luce ha fretta ed è più veloce (Per stare quaggiù, giù, giù)\nPer stare quaggiù\n[Scratch: DJ Myke]\nPer stare\n[Outro]\nPer stare quaggiù (Giù, giù, giù)"
}