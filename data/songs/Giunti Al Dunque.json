{
  "title": "Giunti Al Dunque",
  "artist": "IU",
  "lyrics": "[Testo di \"Giunti Al Dunque\"]\n[Intro]\nE che casino giunti al dunque\nDimmi addio per quest'ultima serata\nPerò domani l'alba arriverà comunque\nUn'alba che quando la guardi la pensi ovunque\nQuesta lettera l'ho scritta senza data\nL'ho scritta senza firma, infatti è autografata\nE la calligrafia sembrano lettere su un'auto graffiata\nSe la leggi ad alta voce ti sfiata\n[Strofa 1]\nA un quarto del cammino della mia vita mi sono perso\nPensavo di pensare e pensandoci non ci penso\nSe una mentalità matura\nSa che ogni creatura è come la natura\nUna stupida amante dello scherzo\nSu sette miliardi possono tutti assomigliarti\nMagari da alcuni punti di vista e non da altri\nQualcuna prova gusto a darla solo ai bastardi\nE sarà giusto quanto è giusto riciclare gli scarti\nStrano! \nMicidiale questo party, ma non ballo, m'allontano\nMano mano che lo faccio sento il cuore meno umano\nTu rimani appunto con le mani in mano\nMa dimmi quali mani e soprattutto quale mano\nChiaro che al tuo amico digli di non fare lo sfigato\nPerché va di moda e ogni sfigato fa il figo\nIo resto in castigo, ma nel buio di un frigo\nE ti assicuro che è il minore dei problemi in questo intrigo\nDico, se faccio la barba sembro un bambino rapito\nCon Peter Pan che parla d'infanticidio\nGli confido quel mezzo pettegolezzo non smentito\nDi un tipo che di stare così a terra s'è pentito\nLa prima impressione è stato un cambio di pressione\nPoi la notte che divora, un faro, lo sfiora\nTroverai una scarpa, lungo la scogliera lì alla festa\nCon una capriola se l'è persa perché\n\n[Ritornello]\nVola, non lo spera, non lo canta\nVola, vola su a due e novanta\nVola, e non vanta ali di cera, ma vola\nEd è come stare a terra\nMa è più facile ancora\nNon lo spera, non lo canta\nVola, l'esosfera non è alta\nVola, da stasera sarai sola\nSe apri la finestra, lui ci pensa e vola\n[Strofa 2]\nSuperati tutti i film che mi faccio mentalmente\nTi ho afferrata per il polso, ti ho girata lentamente\nQuando tu ti sei fermata mi hai guardato attentamente\nE certamente avrai pensato: \"Certa gente non funziona!\"\nFondamentalmente io non ho niente che ti impressiona\nA parte un espediente a conoscermi di persona\nRagazza, il mio mondo non è dentro un'icona\nLinkata da una culona, cliccata da una poltrona\nUltimamente vedo il firmamento da una cavità\nChiedendomi il perché di questa gravità, padrona\nMa queste stelle forse mi daranno aiuto\nPer andare verso loro e vaffanGoogle a Newton\nOra per ogni anno luce che ci divide\nSo che più ti allontani, più le cose appaiono unite\nChe con torri di Babele ed infinite carrucole\nNon vedrò mai oltre queste cazzo di nuvole\nI gabbiani, le sfide, ogni singola rondine messa in ordine\nI miti sul clima mite, i nidi sulle casupole, i nembi, le schiarite\nSali e scendi ogni paese ed un mese di polmonite\nPelle macchiata, fumo vulcanico\nScende in picchiata, cappello aerodinamico\nDopo che all'alba rientrerai e ti sarai specchiata e stiracchiata\nLeggerai questo e andrai nel panico (Panico, panico, panico)\n\n[Bridge]\nLo sapevi? C'è un ragazzo volante nella tua zona\nIn faccia è trasparente e l'abito neanche gli dona\nCompare con la luna calante alla stessa ora\nNon pare, ma in un attimo ci pensa e...\n[Ritornello]\nVola, non lo spera, non lo canta\nVola, vola su a due e novanta\nVola, e non vanta ali di cera, ma vola\nEd è come stare a terra\nMa è più facile ancora\nNon lo spera, non lo canta\nVola, l'esosfera non è alta\nVola, da stasera sarai sola\nSe apri la finestra, lui ci pensa e vola\nNon lo spera, non lo canta\nVola, vola su a due e novanta\nVola, e non vanta ali di cera, ma vola\nEd è come stare a terra\nMa è più facile ancora\nNon lo spera, non lo canta\nVola, l'esosfera non è alta\nVola, da stasera sarai sola\nSe apri la finestra, lui ci pensa e vola"
}