{
  "title": "Arakno 2100",
  "artist": "IU",
  "lyrics": "[Testo di \"Arakno 2100\"]\n[Intro]\nTra gli uccelli non c'è migrazione, le scorie hanno reso la sera mattina\nLa storia che fa da invisibile mano che sabota tutto lo scibile umano\nChe abita dentro di noi, che arbitra i fili di questa nazione meschina\nOra è in una galera uditiva che vende comunicazione e morfina\nQuella notte tutti sentirono che anche la Terra cambiò rotazione\nMa andava oltre quella, guardava quel Sole, sentiva diversa la rivoluzione\nIn un parcheggio buio, in un giorno speciale si espanse l'urlo\nFino a quel giorno lo spirito umano piansе, poi una musica aprì le danze\n[Strofa 1]\nNella fottuta nottе più fredda del mondo cyberdroghe sintetiche in wave\nLa droga serviva a distrarre gli umani dal fatto che quello era l'ultimo rave\nLa pioggia era magica ai sintomi di quelle generazioni\nPerché era così acida che con la lingua di fuori gli dava le allucinazioni\nPoco distante da là, sulla strada più buia del mondo una vecchia roulotte\nLa strada era quella in cui il cielo di giorno sembrava che avesse un colore blu notte\nGià parcheggiata, da un po' abbandonata, con dentro pellicole per Polaroid\nE pile di appunti che parlano della leggenda degli ultimi quattro mutoid\nAnno 2100, un mondo spento ormai di persone connesse\nUn ragno, una tarantola nera che tesse fili di strane frequenze\nIntorno a quelle umane coscienze creando delle galere di hertz\nSui meridiani da nord a sud, sulle parallele da ovest a est\nEra l'ultimo rave del mondo, musica dance, trance, tekno\nArakno, quattro circuiti motori più quattro motori ed un cuore nel network\nUn segreto perfetto, fatto dai quattro mutoid e da un gruppo di programmatori\nUna rete precisa dal centro, contro il Grande Telaio che è fuori\nYin, quando i quattro mutoid morirono, tutto era in bug\nNon solo cambiò rotazione ma pure la rivoluzione, quel giorno la Terra cambiava lo spin, ruotava lo yang\nUn gruppo di hackers, nuova riprogrammazione dell'anima, è pronta (Carica)\n\n[Ritornello]\nQuesta è la storia di Arakno\nLui conosceva il segreto del ragno\nPrima di tutto ha ricapitolato ogni dettaglio del reticolato\nQuesta è la storia di Arakno\nFece una rete su ogni dettaglio\nUltima freccia virtuale dell'arco, dichiarò guerra al Grande Telaio\nQuesta è la vita di Araknoboy\nLui conosceva il segreto del ragno\nVenne protetto dal male, cresciuto da umani che lo sapevano amare\nNon era adatto tra i supereroi, finché poi\nFece una rete ed aprì uno spiraglio\nContro la rete del Grande Telaio, il Grande Telaio\n[Interludio]\nNon esiste memoria se ti rubano il tempo\n[Strofa 2]\nDalla fine di quel diciottesimo secolo all'alba del 1800\nNuova classe operaia in un mondo di industrie viveva in un certo fermento\nProduzione di calzamaglia, uomini schiavi di macchine tessili\nPrimo campo di concentramento, il futuro già dava pronostici pessimi\nDi chi era il concepimento di quell'ideale rimane un segreto\nUn uomo mai visto, un nome e un cognome fu spettro di un movimento detto luddismo\nEd erano a raffiche, piani decisi da gruppi divisi di operai\nEntravano dentro le fabbriche in giorni precisi bruciando i telai\nAll'inizio del ventiduesimo secolo il Grande Telaio era re su un mondo virtuale\nEdificato su un mondo che in fondo era artificiale\nGià come tale era una sovrastruttura di un mondo mentale\nE in quanto mentale, sovrastruttura di un mondo reale\nGià ne bastavano tre\nQuella notte fatale la data\nCon la rete che ti attanaglia\nTutto quanto il Paese per strada e come bandiera una calzamaglia\nOra Arakno sabota\nLui lo sa che ogni tessitore ha un errore nell'anima\nE simula il comportamento nei limiti di una qualunque tarantola\nQuesta è la storia di Araknoboy\nPrimo prototipo anarco-droid\nQuesta è la storia di Araknoboy\nFiglio dell'uomo pronto all'attacco, vive nella memoria di tutti noi\n\n[Ritornello]\nQuesta è la storia di Arakno\nLui conosceva il segreto del ragno\nPrima di tutto ha ricapitolato ogni dettaglio del reticolato\nQuesta è la storia di Arakno\nFece una rete su ogni dettaglio\nUltima freccia virtuale dell'arco, dichiarò guerra al Grande Telaio\nQuesta è la storia di Araknoboy\nPiano segreto degli amici suoi\nNato da vecchi relitti di guerra, primo prototipo anarco-droid\nQuesta è la storia di Arakno, figlio dell'uomo pronto all'attacco\nL'anima scritta dagli hackers e l'hardware l'opera d'arte degli ultimi quattro mutoid\nQuesta è la storia di Arakno\nLui conosceva il segreto del ragno\nVenne protetto dal male, cresciuto da umani che lo sapevano amare\nNon era adatto tra i supereroi, finché poi\nFece una rete ed aprì uno spiraglio\nContro la rete del Grande Telaio, il Grande Telaio"
}