{
  "title": "Doin It Right (L’Albatro Punk)",
  "artist": "IU",
  "lyrics": "[Testo di \"Doin It Right (L’Albatro Punk)\"]\n[Intro]\nDo it right\nEverybody do it right\nDJ Myke\nRancore\n2013\nAlbatro Punk\n[Strofa]\nSe queste ali saranno come due remi, remando controcorrente\nPrecipito perché un vento incoerente cambia il livello\nChi spinge verso l'oceano, chi resta nel suo torrente\nChi ha fatto un biglietto aereo, chi parte con il cervello\nE se hai coraggio apri gli occhi adagio quando ti infrangi\nQui è un macello, qui c'è un buio lancinante e ti lanci\nQui c'è un acqua allucinante, pioggia, pisci, piangi?\nStanotte gli angeli daranno i calci\nE se la libertà porta fuori, tu ci incarceri nei paraggi\nCi imprigioni come piccioni, viaggiatori senza messaggi\nQuando il sole sta taciturno, quando ruzzola coi suoi raggi\nMa che lusso il cielo notturno quando è bussola dei miei viaggi\nLe stelle vanno a slalom, tutti attenti, tutti agitati\nTanto che ho imparato a volare e sono sempre tutti girati\nPrima toglierai con un camion le foglie secche dagli isolati\nDopo si sta come d'autunno sopra quegli alberi quei soldati\nE gli equipaggi del Pacifico lo dicono già da un'era\nChe chi regna incontrastato in cielo, in terra non si rivela\nE per un albatro se il vento tira ai lati è già primavera\nPerché sull'albero della nave è già fiorita la prima vela\n\n[Outro]\nIf you do it right\nLet it go all night\nShadows on you break\nOut"
}