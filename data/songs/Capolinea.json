{
  "title": "Capolinea",
  "artist": "IU",
  "lyrics": "[Testo di \"Capolinea\"]\n[Strofa 1]\nDa più di un'ora Andrea attende il notturno delle tre e mezza\nFranco dorme ubriaco fradicio su un parabrezza\nChiara è posseduta da Fabio, ma in segretezza\nLuca ha un turno di notte su un camion della mondezza\nGianni è chiamato matto e ne ha fatto una sua saggezza\nAlessandro sta su una tavola e sente addosso la brezza\nSilvia porta Enza in pancia e mentre si accarezza\nPensa a come reagirà, poi, Sergio a troppa tenerezza\nSara studia i ritocchi dei passi per le sue allieve\nPerché un corpo sente tutto ciò che agli occhi appare lieve\nClaudia ama i regali e i fiocchi, ma non li riceve\nQuindi questo Natale scioglie i fiocchi di neve\nFlavio è in psicoterapia e stanotte ha una teoria\nSistema via gli scheletri dall'armadio alla scrivania\nL'attesa per Lucia sembra una prigionia\nFuma allo spasimo e non si rilassa\nE accesa l'ultima il notturno passa\n[Ritornello]\nMassimo è sull'autobus quando inizia a vedere\nNomi di persone, e tra i nomi cerca un nome\nCome un classico barbone inclinato continua a bere\nDa capolinea a capolinea\nPoi a capo\nGira a raffica finché la città si traffica\nDa capolinea a capolinea\nPoi a capo\nGira a raffica, in tutta la città, e va\nDa capolinea a capolinea\nPoi a capo\n\n[Strofa 2]\nMario guida, ma di fretta, a una fermata non frena\nLorenzo trova un uomo sopra il parabrezza e lo mena\nLuca invia i messaggi a raffica a Chiara scrivendo: \"Scema\"\nValerio guarda il collega un po' triste, non gli fa pena\nSerena si crede pazza per questo che dice a tutti\nChe bazzica con il pazzo famoso che vive in piazza\nMario mette la sirena, ma lui butta giù la bomboletta piena\nE scappa via veloce restando di schiena\nSergio torna a casa, sorride, bacia il miracolo\nGiada per il saggio non s'informa, non si allena più\nLivia in schiavitù scrive alla figlia:\n\"I sogni sono neve, cadono, cambiano forma, poi tornano su\"\nCarlo è psicoterapeuta, non risponde ad un paziente\nImpaziente di ricordarsi l'infanzia quant'era neutra\nOra Lucia chiede d'accendere e Andrea accende e con ansia\nVede che il notturno passa veloce e già li distanzia\n[Ritornello]\nMassimo è sull'autobus quando inizia a vedere\nNomi di persone, e tra i nomi cerca un nome\nCome un classico barbone inclinato continua a bere\nDa capolinea a capolinea\nPoi capo\nGira a raffica finché la città si traffica\nDa capolinea a capolinea\nPoi a capo\nGira a raffica, in tutta la città, e va\nDa capolinea a capolinea\nPoi a capo\nGira a raffica finché la città si traffica\nGira a raffica finché la città si traffica\nGira a raffica finché la città si traffica\nDa capolinea a capolinea\nPoi a capo\n\n[Bridge]\nTu prima o poi supererai la paura del buio\nÈ la partenza e l'arrivo che mamma ti ha dato\nLa strada è identica a prima solo che è buio\nGirerai il mondo anche dentro un armadio ed ammanettato\nUn mondo più bello di questo dov'è?\nNon fosse nella galera dei nostri occhi\nPietra lavica la sfera dei nostri occhi\nCapitano in cella, naviga dentro di te\n[Ritornello]\nMassimo è sull'autobus quando inizia a vedere\nNomi di persone, e tra i nomi cerca un nome\nCome un classico barbone inclinato continua a bere\nDa capolinea a capolinea\nPoi a capo\nGira a raffica finché la città si traffica\nDa capolinea a capolinea\nPoi a capo\nGira a raffica, in tutta la città, e va\nDa capolinea a capolinea!\nPoi a capo\nMassimo è sull'autobus quando inizia a vedere\nNomi di persone, e tra i nomi cerca un nome\nCome un classico barbone inclinato continua a bere\nDa capolinea a capolinea\nPoi a capo\nDa capolinea a capolinea\nPoi a capo\nDa capolinea a capolinea\nPoi a capo\nDa capolinea a capolinea\nPoi a capo\n\n[Outro]\nTu prima o poi supererai la paura del buio\nÈ la partenza e l'arrivo che mamma ti ha dato\nLa strada è identica a prima solo che è buio\nGirerai il mondo anche dentro un armadio ed ammanettato"
}