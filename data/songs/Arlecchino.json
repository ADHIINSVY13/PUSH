{
  "title": "Arlecchino",
  "artist": "IU",
  "lyrics": "La canzone descrive la maschera di Arlecchino delineandone le incapacità attraverso tutto ciò che non è o ciò che non riesce a fare; Arlecchino, dunque, come metafora di Rancore stesso o dell'Italia.\n[Testo di \"Arlecchino\"]\n[Strofa 1]\nLui non si arrampica tra i palazzi come se fosse un ragnetto\nNon fa il fotografo, il giornalista, poi va a difendere il ghetto\nNon ha uno scheletro d'adamantio, non c'è rigeneramento\nNon ha né villa con maggiordomo né superpoteri da superuomo\nQuando è sé stesso davvero non sa tenere un comportamento\nE adesso che di fantastico non c'è niente, si è sciolto anche il quartetto\nE se la sera esce dopo cena non sa saltare da un tetto\nEppure è così veloce che puntualmente fa tardi all'appuntamento\nNon vive nuvole d'oro, non ha le stelle incise sul petto\nAl primo palleggio che ha fatto a calcetto una pallonata sul setto\nPer ogni canna una calamita,\n \nnaviga controvento\nSempre vittima dello spazio contro i predatori del tempo\nNon veste da scolaretta, da repubblica marinara\nNon ha costruttori che mettono in atto una macchina di accessori\nE non ha un guardaroba che varia, ha costumi prodotti in Italia\nPerché quando si arrabbia va oltre il verde, assume tutti i colori\n[Pre-Ritornello]\nMa com'è che si dice a Roma? \"Pezza\", ora sì l'ha capito\nPerché è a forza di prendere pezze che la mamma gli ha fatto un vestito\nOra un'ombra si aggira a Venezia, ha rubato alla corte dei diavoli\nSe conosci una strada diversa, gondoliere, portalo a Napoli\nUn Paese che è nato da tanti pezzi, questo si era capito\nCollegati nel tempo da un'aria che poi piano piano ogni pezza ha unito\nOra un'ombra si muove in Italia, ha rubato fingendosi una parodia\nConosci una strada secondaria, gondoliere, portalo via\n\n[Ritornello 1]\nArriva vestito da spazzacamino\nPoi ruba gli anelli quando fa l'inchino\nPoi ciao, ciao, saluta Arlecchino\nCiao, ciao, saluta Arlecchino\nPrima era tutto nero corvino\nPoi rosso, amaranto, poi verde e turchino\nPoi ciao, ciao, saluta Arlecchino\nCiao, ciao, saluta Arlecchino\nRoma, Napoli, Bergamo fino a Firenze\nPalermo, Milano e Torino\nPoi ciao, ciao, saluta Arlecchino\nCiao, ciao, saluta Arlecchino\nPrima in tasca neanche un quattrino\nDopo arriva e ruba il bottino\nScrive le rime sopra il taccuino\nPoi vi saluta, vi fa l'occhiolino e poi ciao\n[Strofa 2]\nNon diventa insetto, non rimane nel letto, non fa colazione\nE dentro lo Stige la madre ha sbagliato, ha infilato soltanto il tallone\nNon veste più largo, il cavallo che aveva ce l'ha Pantalone\nE il giro del mondo in ottanta giorni l'ha fatto perché è un fattone\nCome un barone non scenderà, come un visconte si dimezzerà\nQuando cliccò cercò su Virgilio, trovò una finestra per l'aldilà\nMa bazzica sempre da solo all'inferno e Gerusalemme non libererà\nE dov'è papà quando la città crolla? Non porta a nulla, ma la città crolla\nE dov'è un amico che va sulla Luna dove il senno è chiuso dentro un'ampolla?\nNon tiene certo dei dolci a casa, se ha pareti di pastafrolla\nNon vede più Silvia, Laura s'accolla, poi con Francesca era un po' prematura\nPrima di vendere l'anima al quadro non vide che era una caricatura\nLui non cerca il patto col diavolo se è una rottura di cazzo eterna\nE vive al limite tra un castello che vola ed un mondo nell'entroterra\nOra un'ombra si muove in Italia, ha rubato fingendosi una parodia\nConosci una strada che sia secondaria, gondoliere, portalo via\n\n[Ritornello 1]\nArriva vestito da spazzacamino\nPoi ruba gli anelli quando fa l'inchino\nPoi ciao, ciao, saluta Arlecchino\nCiao, ciao, saluta Arlecchino\nPrima era tutto nero corvino\nPoi rosso, amaranto, poi verde e turchino\nPoi ciao, ciao, saluta Arlecchino\nCiao, ciao, saluta Arlecchino\nRoma, Napoli, Bergamo fino a Firenze\nPalermo, Milano e Torino\nPoi ciao, ciao, saluta Arlecchino\nCiao, ciao, saluta Arlecchino\nPrima in tasca neanche un quattrino\nDopo arriva e ruba il bottino\nScrive le rime sopra il taccuino\nPoi vi saluta, vi fa l'occhiolino e poi ciao\n[Bridge]\nCiao\nPoi vi saluta, vi fa l'occhiolino e poi ciao\nCiao\n[Strofa 3]\nNon ha figli né mogli che girano in mezzo ai papaveri, ha pochi ricordi\nLui non sta tra girasoli, fiori, mangiatori di fagioli, signori\nNon ti urla davanti quando gli amici lo lasciano solo tra i fiordi\nNon ha rettili che escono fuori dai fogli né palloncini coi cuori\nLui non vive una vita a puntini sdraiato sul fiume del divertimento\nAnche quando c'è un ombra che lo aspetta, non ti dà solo un bacio di fretta\nNon è rivoluzione che allatterà il popolo solo col seno scoperto\nLui non fa colazione sull'erba, è da un po' che non vede una tetta\nAnche senza vestire di un nero elegante lui vola usando l'ombrello\nI filosofi della sua crew non lo portano giù né lo portano su  (Uh)\nLui non ha dei colori uniformi divisi precisi con un righello\nAlla sua foto non applichi quattro colori, ne servono molti di più\nNon è luce in faccia che chiama il ragazzo nel buio alla sua vocazione\nNon lo toccano neanche con un dito quando sta in fase di creazione\nÈ per rompere questa realtà con la voce che squarcerà questa canzone\nNon è vero che questo non è un rapper, non è vero che è un'imitazione\n\n[Ritornello 2]\nNon è vero che è un'imitazione\nCiao, ciao saluta Arlecchino\nCiao, ciao, saluta Arlecchino\nNon è vero che è un'imitazione\nCiao, ciao saluta Arlecchino\nCiao, ciao, saluta Arlecchino\nRoma, Napoli, Bergamo fino a Firenze\nPalermo, Milano e Torino\nPoi ciao, ciao saluta Arlecchino\nCiao, ciao, saluta Arlecchino\nPrima in tasca neanche un quattrino\nDopo arriva e ruba il bottino\nScrive le rime sopra il taccuino\nPoi vi saluta, vi fa l'occhiolino e poi ciao"
}