{
  "title": "Le Rime (Gara tra 507 parole)",
  "artist": "IU",
  "lyrics": "[Testo di \"Le Rime (Gara tra 507 parole)\"]\n[Strofa 1]\nConta le parole: quattro, cinque, sei\nOra raggiungici, già siamo undici\nPoi di colpo in sedici, io che fuggirei da schemi metrici\nDa numeri sulle parole in temporali acustici\nTrenta che diventa trentatré\nÈ un deserto bianco, sotto i piedi non c'è più la strada\nCielo rosso, quarantotto, piove carcadè\nMentre stai cercando fuoco per forgiare questa spada\nQuesto posto un'oasi di inchiostro, le mie\nFantasie, le tue, contaci settanta, ora settantadue\nSiamo già settantacinque linee\nSe si incontrano le file, noi ci baceremo, fine\n[Pre-Ritornello]\nLe rime sono amore, per sempre si baciano\nParole che si abbracciano ed altre che si lasciano\nParole che si ammazzano e muoiono così\nLa sfida con i numeri che le ha portate qui\nLe rime sono amore, per sempre si baciano\nParole che si incastrano ed altre che si immaginano\nAlcune che si mangiano, qualcuna che non c'è\nLe rime si rincorrono, le rime si rincorrono\n\n[Ritornello]\nPer arrivare a te, a te, a te\nDa qui e cadere ancora nelle canzoni\nMa per arrivare a te, a te, a te\nDa qui, dallo spazio di due dimensioni\nPer arrivare a me, a me, a me\nNon sai qual è il valore delle tue attenzioni\nPer arrivare a te, a te, a te\nLe rime si rincorrono, le rime si rincorrono per arrivare a te (Arrivare a te)\n[Strofa 2]\nSia grave che acuta, l'accento è una caduta\nNon cambiare una virgola o cado dentro la buca\nMoriamo in una sintesi, la legge è dura\nEd ogni spazio è una fatica in questa punteggiatura\nTra milioni di minuscole, maiuscola è una\nCade un'ala e quell'apostrofo era l'ultima piuma\nE se ogni punto è come un urto, a ogni domanda c'è un bivio\nE chi scavalca il punto esclamativo è oltre le mura\nSiamo rimasti tra parentesi sempre più strette\nMa, se ci pensi, è molto meglio di chi è tra virgolette\nDopo due pugni perché due punti chiude i passaggi\nDopo un cielo di asterischi in infiniti paesaggi\nSiamo trecentotrentatré, sotto a chi tocca\nQuante parole di moda servono solo al presente\nQualche parola più nuova che a volte le altre le blocca\nMentre parole adesso evaporano via dalla bocca\n\n[Ritornello]\nPer arrivare a te, a te, a te\nDa qui e cadere ancora nelle canzoni\nMa per arrivare a te, a te, a te\nDa qui, dallo spazio di due dimensioni\nPer arrivare a me, a me, a me\nNon sai qual è il valore delle tue attenzioni\nPer arrivare a te, a te, a te\nLe rime si rincorrono, le rime si rincorrono\n[Post-Ritornello]\nLe rime sono amore, per sempre si baciano\nParole che si abbracciano ed altre che si lasciano\nParole che si ammazzano e muoiono così\nLa sfida con i numeri che le ha portate qui\nLe rime sono amore, per sempre si baciano (Per arrivare a te, a te, a te)\nParole che si incastrano ed altre che si immaginano\nAlcune che si mangiano, qualcuna che non c'è (Per arrivare a te, a te, a te)\nLe rime si rincorrono, le rime si rincorrono, per arrivare a te\n[Outro]\nQuasi cinquecento parole, anzi\nCinquecentotré per arrivare a te"
}